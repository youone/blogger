###Huvud-diskussion (i ett FB inlägg)###
Mellan: Johan, Anders, Daniel

A:  (länk till artikel) 
***Ghasri: Visst finns det svenska värderingar***
*GÄSTKRÖNIKA Kolumn: Att svenska värderingar finns visas bland annat av att invandrarungdomar positionerar sig i förhållande till dem.*
http://www.gp.se/ledare/ghasri-visst-finns-det-svenska-v%C3%A4rderingar-1.3500943

J: Den viktiga frågan är inte om svenska värderingar finns eller inte. Definierar man begreppet på ett sätt så att det motsvarar något som finns, så finns det ju per automatik. Den intressanta frågan är däremot om det är ett tillräckligt noggrant och unikt definierat begrepp för att kunna användas till något vettigt. Alltså för att fatta konkreta politiska beslut som påverkar vår vardag.

A: Artikeln intressant då det figurerar debattörer som hävdar motsatsen. Vilket naturligtvis är löjligt. Din sista mening inskränker ju definitionen på värdering en smula kan man säga. Vad sägs om att värderingar påverkar vår vardag alldeles oavsett det handlar om politik eller ej?

J: Värderingar påverkar såklart vår vardag, och att använda politiska styrmedel för att försöka ändra vissa specifika och snävt definierade värderingar är ju ingenting konstigt. Men jag ser inte poängen med att försöka samla dem under ett flummigt paraplybegrepp.

A: Det är väl just "samla ihop" man inte ska göra. Konstatera att det finns skillnader och försök inte gömma undan dessa fakta med en skönmålad bild om hur man skulle vilja att det vore.

J: Håller med om att man inte ska gömma fakta. Jag tycker iofs inte att det är någon skönmålad bild som till slut når fram till allmänheten via olika vägar på det hela taget, snarare tvärt om. Vi bombarderas ju med katastrofscenarier. Men det är väl politikens natur att två parter målar upp överdrivna bilder som allmänheten får interpolera mellan. Jag önskar också att det fungerade annorlunda.

J: En definition: http://www.crs.uu.se/Research/Researchers/chronicles/Chronicles+2015/thinking-differently/

A: Precis denna har jag i åtanke; svenska värderingar är extrema. Snacka om värderingskrock när du kommer som 16-åring från Afghanistan/Syrien/...

J: Problemet är hur man ska använda t.ex. denna skala (om man nu tar det som en definition på begreppet), där man har komprimerat ett stort antal mycket komplexa sammanhang till två dimensioner, till något konkret. Alla skillnader leder ju inte till problem. Vissa kanske tvärt om leder till utveckling.

A: Jag tror att vi har hittat ett till område där vi tycker olika; jag tror att värderingar en en viktig faktor att ta höjd för, tex när vi tar emot folk från andra kulturer. Hur vi väljer att diskutera dessa skillnader, hur vi väljer att ta skillnaderna i beaktande kommer att påverka hur lyckosamma vi är i vår strävan att skapa en framtid för de som kommer hit. Ett intressant tankeexperiment är att fundera över samexistensen av "mångfald", "jämlikhet", "frihet" givet våra olika värderingar.

J: På det hela taget tror jag att det är ganska få kultur- och värderings-skillnader som ställer till konkreta problem (Med "konkreta problem" menar jag sådant som verkligen skulle fortsätta att vara ett problem även om man slutade anse eller hitta på att det skulle vara det. t.ex. att man klär sig annorlunda eller äter annorlunda mat). Men det finns ett par specifika som vi har framför oss att brottas med. Problemet är dock att en stor del av den "svenska" befolkningen delar de värderingar som man anser vara problematiska (så blir det ju, som du så klart vet, alltid när man medelvärdesbildar över en bred distribution).
Om grundorsaken till t.ex. sexuella trakasserier är värderingar som män och pojkar i allmänhet får lära sig under sin uppväxt, så kanske det ger mer resultat att sätta in breda och allmänna resurser på området riktade mot alla män och pojkar, även om det skulle finnas specifika kulturella traditioner som förstärker problemet inom vissa invandrargrupper.

D: Ett stort problem att handskas med är att vi nu har fått fler människor i Sverige som ser olika ut. Människor har en stark tendens att dela in både sig själva och andra efter utseende och sedan försvara/skuldbelägga dessa grupper. Få saker gör människor så förbannade som när de känner sig negativt bemötta bara för att de anses ingå i någon speciell grupp, och många reagerar i sin tur med att skuldbelägga andra grupper. Alla motsättningar blir mer explosiva om det är enkelt att dela upp människor efter utseende. Vi behöver motverka kollektivism och uppmuntra humanism.

J: Det du skriver i den andra meningen: "tendensen att dela in sig själv och andra efter utseende", skulle jag välja att identifiera som problemet vi har att handskas med, snarare än det faktum att människor ser olika ut i Sverige. Men jag håller med dig om att rasism (för det är ju det du beskriver) kommer vara ett stort problem att hantera och bekämpa även i framtiden.

D: Gruppindelningen är ett problem även utan rasism. Orättvisor råkar alla ut för. I ett gruppindelat samhälle kommer orättvisorna ofta tolkas som riktade mot gruppen, oavsett om de är det, eftersom det ofta är omöjligt för individen att veta.

J: Jo, men den gruppindelning du beskrev och som ligger inom ramen för vad vi diskuterar (baserat på just invandrares annorlunda och olika utseende) är en viktig komponent i det man brukar kalla rasism. Det var bara det jag menade.

D: Johan Lundquist, håller helt med. Rasism är kanske det största problemet, men inte det enda

J: Jag tror jag förstår vad du menar Daniel. Att gruppindelning även alltid kommer att leda till att individer tolkar viss behandling som rasism (eller någon annan grupp-ism) som egentligen inte är det. Helt säkert existerar även den problematiken.

D: Johan Lundquist om man behöver hjälp så skaffar man den gärna också i den "egna" gruppen. Varpå andra känner att de behöver jaga upp "sin" grupp i självförsvar. Grupper är ett elände

A: Förutom SU(2) och SU(3)

J: Hö Hö Hö :)

###Fortsättning på huvud-diskussion (i privat FB chat)###
Mellan: Anders, Johan

A: Här är ett spännande exempel på konflikter i värderingar. Någon tycker uppenbarligen inte att jämlikhet är så viktig och att det är OK att hindra en annan grupp att manifestera sitt budskap: 
http://www.stockholmdirekt.se/nyheter/attacker-mot-prideflagga/dbbpgA!3KnGkJok3P1WsuNNSG8kTQ/
***Attacker mot Prideflagga***
*Prideflaggor har hissats i både Kista och Tensta på uppdrag av respektive stadsdelsnämnd. Men i Tensta centrum har flaggan, som står för stolthet och mångfald hos hbt-personer, utsatts för attacker.– Det är inte acceptabelt på något sätt, säger Ole-Jörgen Persson (M).*
*stockholmdirekt.se*

J: Jo, de "svenska" värderingarna angående detta har ju skiftat en hel del de senaste decennierna. Finns nog ett ganska stort överlapp här dock. I Kiruna fanns ett ganska utbrett hbtq-förakt upptäckte jag. Eller menar du kulturskillnader m.a.p att man visar vad man tycker kanske?

A: Jag vet inte i detta fall, vem är det som tagit ned flaggorna. Det är väl mycket som talar för att det är människor som kommer från andra kulturer. Att motsvarande förakt finns även hos de som är svenskar sedan flera generationer är min egen far ett gott exempel på. Det är min tro att människor som kommer från t.ex. Afghanistan och Mellanöstern i högre grad är traditionellt religiösa än vad flertalet svenskar är. De värderingar man bär med sig då kan innebära att man t.ex. har mindre förståelse och acceptans för HBTQ-rörelsen. Detta är ett exempel, menar jag, på en värderingsfråga som svenskar i allmänhet och svenska myndigheter i synnerhet måste vara öppna med och ta i beaktande. Det betyder inte att det inte existerar svenskar som tycker illa om HBTQ.

A: Att det också finns en skillnad i att uttrycka sina värderingar och ställningstagande är nog också en sak som skiljer svenskar från andra kulturer, t.ex. Mellanöstern. De flesta länder med en högre befolkningstäthet har ju detta drag, t.ex. Nederländerna.

J: Alldeles säkert kan det vara så. Vad menar du när du skriver "ta med i beaktande"? Vilka konkreta åtgärder tycker du att myndigheterna ska ta. Specifikt riktade åtgärder mot invandrare med hbtq-förakt och andra specifikt riktade åtgärder mot hbtq-förakt från svenskar? Föraktet kanske skiljer sig åt hos både svenskar och invandrare. Det kan t.ex. vara religiöst och sekulärt till sin natur hos båda grupperna (Åke Green).

A: lol Åke var ett bra exempel. ...jag började skriva ett svar, men det blir lite längre. Jag återkommer när jag kan skriva det på rätt "maskin"... I korta ordalag handlar det om att vara mer kompromisslös gentemot överträdelser, att vara tydligare i vilka skyldigheter som följer rättigheterna.

J: Ok, du får utveckla senare. Jag utgår från att du menar att man ska vara mer kompromisslös över lag (hårdare och konsekventa straff tolkar jag det som), alltså inte bara mot invandrare som begår överträdelser. Jag förstår inte riktigt vad den åtgärden i så fall har med invandring att göra. Om du inte menar att man ska vara mer kompromisslös bara för sådana överträdelser där invandrare är överrepresenterade, men ändå lika mot alla.

A: Johan. Den svenska kulturen är, i mitt tyckande en konflikträdd, konsensusorienterad kultur. När vi då tar in invandrare som inte är av samma "natur" blir det extra viktigt att kommunicera värden. Jag tycker att vi ska kommunicera samma värden till alla som vill leva i Sverige, men tror att vi måste vara extra tydliga mot de som växt upp i en annan kultur. Där har du vad saken har med invandring att göra. I skolan kallar man det förförståelse; det handlar om att utgå från en individs tidigare kunskaper och erfarenheter när man ( i det fallet) ska lära ut något. Självklart skall samma värden gälla alla. I fallet med respekt för islam (och en rädsla för att bli stämplad som rasist) tror jag att man från olika håll, t.ex. myndigheter och journalistkår, inte vågar vara så tydlig som jag tror att man behövt vara.

J: Jag är fortfarande inte med på vad du menar när du skriver "kommunicera värden". Är det med kurser och undervisning du menar? Är det några andra värden än att man inte ska bryta mot lagen. Borde inte svenskar som ligger långt ut i fördelningssvansarna i sina värderingar också bli lärda dessa värden?

A: Johan, var frågan ställd till mig?

J: Ja. Att myndigheter och journalister ska vara tydliga är lite vagt tycker jag.

A: Lagar tenderar att se olika ut i olika länder. Dessutom finns sociala koder och annat, t.ex. kulturella värderingar, som inte står i en lagbok. Jag tycker att jag är tydlig med att samma värden gäller alla. Skillnaden är den sociala erfarenheten, den kultur man växt upp i. Detta ger att man behöver kommunicera på andra sätt än till de infödda svenskarna. Så svaret är, igen, att alla ska bli lärda samma sak. Men på olika sätt.
Ett konkret exempel är hur vi svenskar uppmanats att hantera konflikten mellan jämlikhet och mångfald. Specifikt mångfald när vi ska ta hänsyn till religionsfrihet i form av islam, som har många påbud som kan vara svåra att förstå (att inte ta i hand, att beslöja sig, att inte vilja bada tillsammans med män på badhus). Att inte åldersbestämma de som kommer hit är ett annat exempel på en värdekonflikt. Åldersbestämningen görs ju, och har gjorts i några brottsfall t.ex. Där har man ju konstaterat att den uppgivna åldern är flera år yngre än vad den medicinska bestämningen gjorde gällande. Allt detta anser jag är exempel på att vi i Sverige har beröringsskräck för den konkreta frågan om hur vi får invandrade individer att förhålla sig till våra värderingar.

J: Bra! Ett konkret exempel. Handskakning. Hur ska vi kommunicera det svenska jämlika sättet att skaka hand? Politiker kan ju inte göra annat än att lagstifta mot att vägra ta kvinnor i hand. Journalister skriver vad de tycker. Vissa tycker att man ska, och andra att man ska få låta bli. Är det genom kurser och information om hur vi normalt gör i Sverige vi ska kommunicera detta?

A: Nu var i.o.f.s mitt exempel inte att man skulle lära ut eller lagstifta att man tar i hand. Personligen har jag inga problem med att någon väljer att inte ta någon annan i hand, bara man är beredd att ta konsekvensen av det. Att inte ta någon i hand hade t.ex. Lena Andersson en mycket bra diskussion om i Allvarligt Talat på P1. Jag tycker inte att "ta i hand" är en värdering, utan en konsekvens av en värdering i ett kulturellt kontext (vi tar i hand då vi historiskt sett gjorde detta för att visa att vi inte hade avsikter att attackera den vi hälsade på). Det intressanta blir när vi ställer värderingen som är grunden till att "ta alla i hand" (jämlikhet) mot värderingen religionsfrihet (i fallet med islam). Hur ska man lära ut detta, frågar du dig? Jag menar att man borde kunna göra detta bättre än vad det uppenbarligen görs idag. Det betyder inte att jag kan sätta samman en fempoängskurs i ämnet "jämlikhet vs religionsfrihet med valda exempel ur vardagen". Att vi har svårt att hantera dessa värderingskrockar tycker jag att Stefan Lövéns tal i Riskdagen några dagar efter "ta i hand"-fadäsen exploderade, visade tydligt (...och jaa, det var flera politiker som valde att göra en mycket stor sak av att MP-politikern inte tog i hand. Värre anser ju jag att hans kopplingar till extremistiska rörelser var). Jag menar att vi kunnat läsa om massor med exempel på kulturkrockar som är åtminstone lika allvarliga (om nu det är rätt ord) som att vägra ta någon i handen. Några av de exemplen räknade jag upp innan. Du envisas med att tala om vad politikerna ska lagstifta om och jag envisas med att säga att allt som vi gör i samhället kan vi inte lagstifta om. Det är just detta som är exempel på "svensk kultur", "afghansk kultur", "syrisk kultur", "finsk kultur". T.ex. så är det otänkbart för majoriteten av alla kvinnor i Afghanistan att skilja sig från sin man i händelse att han misshandlar henne. Misshandel är fortfarande något som är olagligt i strikt mening (Läs t.ex. "De förklädda flickorna i Kabul" av Jenny Nordberg). Att bara med kläder på i svenska badhus är inte olagligt, men det finns klara fördelar med att folk klär av sig, tvättar sig och sätter på sig badkläder. Men i de flesta arabiska länder badar kvinnor med heltäckande kläder (så som vi gjorde för läge sedan). Jag menar inte att vår kultur är bättre, högre stående eller något i den stilen. Jag menar att det finns olikheter och dessa olikheter måste vi vara öppna för och med. Jag menar att man inte varit det, utan varit rädd för att påpeka dessa olikheter då man varit rädd för att få en rasist-stämpel på sig. Jag menar att journalister varit en grupp som varit otydlig och valt att relativisera och gömma sig bakom ett mångfaldsideal där man velat måla fram Sverige som ett land utan specifik kultur. Ett sätt som jag tror är bra är att invandrare fort får komma ut i samhället till arbeten, praktik och andra aktiviteter som medför att de får kontakt med det svenska samhället. Jag har också personlig erfarenhet från vänner och familjemedlemmar som tagit emot invandrarbarn och fått en bild av den processen som inte är alltigenom positiv. Jag tror kort och gott att den svenska flathet som finns inom andra områden också slagit rot inom hanteringen av invandrare (främst hanteringen av asylsökande). Alla dessa individer behöver få reda på att det finns skyldigheter till de rättigheter som de får. Precis samma sak gäller naturligtvis för andra personer i andra situationer. Som exempel har jag bekanta som fuskat med barnbidrag, bostadsbidrag etc. De har helt enkelt inte haft klart för sig vilka skyldigheter som de har. Samma regler för alla, så klart.
Mitt första inlägg var ett försök att koppla till den dialog vi tre hade på FB kring ett inlägg för en tid sedan. Nu har jag försökt att klargöra min ståndpunkt och om du, Johan, inte förstår den så kanske vi kan reda ut den någon gång när vi träffas. Jag har försökt att vara så tydlig jag kan och hoppas att du kan förstå vad jag menar.

J: Anders, jag förstår din ståndpunkt och håller med om den del där du menar att en del olikheter i seder och bruk skapar konflikter. Jag hörde nästan ingen som försvarade bruket att inte ta kvinnor i hand i den livliga debatt som följde (utom från religiöst håll, men man kan ju inte klandra dem för att förvara sin ståndpunkt). Det var många som starkt kritiserade det dock. Flathet kan ju i.o.f.s betyda att man inte kritiserar det i tillräckligt starka ordalag. Kritikerna borde helt enkelt bli lite mer osvenska här menar du ;). Något annat jag kan tänka mig betecknas som flathet av många är att media i allt för stor utsträckning släpper fram de röster som försvarar bruket av den främmande traditionen som skapar konflikt.
För att återknyta till där vi startade. Jag hade inte haft några problem med att  t.ex. termerna "sekulära" eller "sekulär-humanistiska" värderingar användes i debatten som ett samlingsbegrepp istället för "svenska". Dessa är idéhistoriska domäner som per definition är lämpade för att benämna just värderingar. De är mycket mer specifikt definierade, och man hade då förstått vilka värderingar det var man såg som problematiska, samt kunna utesluta möjligheten att det rör sig om nationalistiskt trams när någon slänger sig med dem.

A: ... jag personligen har inga sådana tvång. Jag är inte nationalist och har inga problem att diskutera kultur i termer av nationer. Det tenderar ju att rätt ofta hänga ihop. Däremot finns gemensamma värderingar mellan olika nationer, t.ex. sekulära traditioner i de nordiska länderna. Jag tror att du med "man" menar dig själv?

J: Förstår inte vad du menar med tvång här. Nationalister menar ofta andra saker när de talar om svenska värderingar än vad andra gör. De kan t.ex. tycka att det är ett problem att man värderar musik, tv-program eller maträtter olika. Det var allt jag menade med det. bl.a. just därför tycker jag att begreppet är dåligt att använda som underlag för att åstadkomma något vettigt.

A: ...du tänkte kanske att jag var ute efter att slänga mig med nationalistiskt trams?

A: ...alltid spännande att få nya epitet kastade på sig.

J: Jag menar inte att du är nationalist Anders. Ledsen om jag var otydlig!

J: Jag syftade på början av diskussionen och ville förtydliga varför jag tycket begreppet svenska värderingar är dåligt.

J: ... den som började i din FB profil alltså. Jag ser detta som en fortsättning på den.

###Parallell diskussion om homofobi och extrema organisationer###
Mellan: Daniel, Johan, (Anders)

A: Här är ett spännande exempel på konflikter i värderingar. Någon tycker uppenbarligen inte att jämlikhet är så viktig och att det är OK att hindra en annan grupp att manifestera sitt budskap: 
http://www.stockholmdirekt.se/nyheter/attacker-mot-prideflagga/dbbpgA!3KnGkJok3P1WsuNNSG8kTQ/
***Attacker mot Prideflagga***
*Prideflaggor har hissats i både Kista och Tensta på uppdrag av respektive stadsdelsnämnd. Men i Tensta centrum har flaggan, som står för stolthet och mångfald hos hbt-personer, utsatts för attacker.– Det är inte acceptabelt på något sätt, säger Ole-Jörgen Persson (M).*
*stockholmdirekt.se*

J: Jo, de "svenska" värderingarna angående detta har ju skiftat en hel del de senaste decennierna. Finns nog ett ganska stort överlapp här dock. I Kiruna fanns ett ganska utbrett hbtq-förakt upptäckte jag. Eller menar du kulturskillnader m.a.p att man visar vad man tycker kanske?

D: Att den muslimska världen i medel är mycket mer homofob än Sverige är det ingen tvekan om. Skillnaden är stor. Det är självklart att många invandrare tar med sig homofobin från de här länderna. Jag tycker vi ska agera lika kraftfullt mot den homofobin som all annan homofobi. Jag vill till exempel inte att statsstöd går till homofoba organisationer. Om en homofob organisation består av invandrare eller inte spelar naturligtvis ingen roll
(Det här låter lite aggressivt men jag försäkrar att det inte är menat så.) Johan, varför tar du upp att Sveriges åsikter om hbtq varierat? Tycker du att det är dåligt? Jag tycker det är bra. Under det senaste århundradet har det svenska samhällets tolerans och empati utvecklats. Normala svenska hbtq-åsikter för hundra år sedan skulle idag inte vara i närheten av rumsrena. Sedan finns det homofobi kvar men det har blivit _mycket_ bättre bara under min livstid.

J: Det var mest en reflektion över att det kanske inte skulle ha ansetts vara en så stor kulturkrock för bara 20-30 år sedan. Inte menat som något argument för nåt speciellt. Vad beträffar homofobins utbredning hos just muslimska invandrare jämfört med svenskar i allmänhet så kan det säkert finnas en överrepresentation i den förra gruppen. I rent antal finns det antagligen betydligt fler homofoba svenskar.

D: Det håller jag med om. Om man backar 80 år så var nog homofobin här inte så långt från var den är i Saudiarabien idag. Kanske helt jämförbar. 
Jag känner själv många muslimer som inte är homofoba alls, men att det finns en överrepresentation bland muslimer är klart. Sedan är det alltid väldigt känsligt hur man använder sådan information. Att homofobi inte ska ursäktas med kulturargument är i alla fall klart för mig. Men är det okej att granska muslimska organisationer hårdare för just homofobi när bidrag delas ut? Jag tror man kommer väldigt långt med att bara behandla alla lika, och aldrig acceptera förtryck.

J: Det viktiga för mig är nästan alltid i sådana här frågor: Vilka resurser ska man sätta in var för att få ett så genomslagskraftigt resultat som möjligt?

D: Ja, men gränsdragningen mot diskriminering är knepig. Folk blir förbannade om de blir hårdare granskade bara på grund av sin etnicitet. 

J: Det bästa vore om man kunde få ledningen i den typen av organisationer att se problemen och självmant börja jobba med dem. Lättare sagt än gjort antagligen. 

D: Det handlar väl vad det gäller muslimer i första hand om religiösa samfund i de här sammanhangen. En del av dem går säkert att nå men min bedömning är att en ganska stor del av de som leder de här organisationerna är fundamentalister. Min erfarenhet är också att resonabla muslimer inte är med i de här samfunden. De muslimer jag känner är inte med i några organisationer alls. Långt ifrån alla, men en del av ledarna för de här organisationerna bör vi nog behandla som vi behandlar vit makt rörelser. Speciellt de som är finansierade av Saudi eller andra wahabbistiska länder.
Jag tror det finns en stor oro för att bli uppfattad som antimuslimsk om man angriper de muslimska organisationer som är rasistiska/homofoba. De här organisationerna gör allt de kan för att spela på den rädslan. De kallar sig i allmänhet något typ "Sveriges förenade muslimer" även när de är wahabbister. Och de skriver insändare och kallar politiker och journalister islamofoba när de blir granskade. De har givetvis inte det breda muslimska stöd de vill ge sken av.

D: Inte lätt, men ingen har sagt att politiker eller journalist är ett enkelt jobb! Homofober och rasister måste rökas ut överallt. Både i Rinkeby och i Kiruna. 
Jag misstänker att medlemsregistret hos flera av de dåliga muslimska organisationerna är lika solitt som den rollspelsklubb jag en gång fick bidrag för

J: Jo verkligen. Frågan är hur gör det så brett och effektivt som möjligt givet de resurser man har. Om dessa extrema grupper är roten från vilken den breda rasismen och homofobin får näring är det ju naturligtvis där man ska sätta in dem. Den andra ytterligheten är att de på sin höjd utgör isolerade grupper som inte egentligen inte ställer till med så mycket förtret. Hets mot folkgrupp och ska förstås alltid lagföras.

D: De ställer nog till med betydande skada. Inte för majoriteten av muslimer, men för ganska många.

J: Låter onekligen som något som behöver utredas.

D: Ja. Jag tycker t ex att Saudiarabisk finansiering av moskéer borde förbjudas. Saudiarabien (och t ex Qatar) sprider hat. De wahabbistiska staterna har en särställning inom hatspridning. De är väldigt få men tyvärr rika.

D: Men vilken politiker vågar bråka om saudiska finansieringar???

J: Ja, Saudiarabien kommer undan med en hel del.

###Diskussion om handskakning och slöja###
Mellan: Daniel, Anders, Johan

D: (Väldigt liten del av världens muslimer har några problem med att ta kvinnor i hand. Det är huvudsakligen ett fundamentalistiskt påhitt.)
Jag skulle aldrig säga att en kultur är bättre än en annan. Kultur är ett väldigt brett begrepp. Det finns däremot delar av svensk kultur som jag tveklöst tycker är bättre än delar av andra länders kultur, t ex kvinnosyn i Afghanistan

A: Jag hade elever i den skola jag arbetade som inte kunde ta i det motsatta könet. Så jag har själv mött på det i en handfull fall.

D: Jag skulle nog ha lite svårt att respektera en man som inte kan röra kvinnor, i alla fall om det är p.g.a de anledningar muslimer som inte gör det brukar ha. Men jag tycker inte att det ska vara olagligt. När en muslim inte kan ta en kvinna i hand anser jag att det beror på dålig kvinnosyn. Det ska bemötas med utbildning (i vanliga skolväsendet) och information. Utbildning och saklig information är det som har gjort världen bättre. Det är p.g.a den vetenskapliga explosionen som vi idag är så mycket mer toleranta än vi har varit under 99.9% av vår historia.

D: Och absolut inga bidrag till organisationer som ägnar sig åt förtryck. Inga statliga kontrakt heller. Lika lite som staten ska göra affärer med vit makt rörelser.

D: Det jag finner förbluffande är hur tysta aktiva feminister är när riktigt kvinnoförtryck visar sig i Sverige. Man kan höra en knappnål falla.

J: Ja om man är inkonsekvent och obalanserad i sin kritik mot olika grupper på det sättet så måste det ju kallas för flathet. Håller med!

D: Den enda grupp det är okej att kritisera är vita män och feminister har frikort för sexism. Minoriteter idoliseras och undgår välförtjänt kritik. Jag tror Sverige är ensamt i världen om den här trångsynta världsbilden. Den finns absolut på annat håll men ingen annanstans så starkt. Vi säger att vi vill behandla alla lika men i den publika debatten är det väldigt olika standarder för olika grupper. Jag vill att alla behandlas efter samma standard.

J: Det här med handskakning tycker jag är intressant. Problemet innehåller en del aspekter som jag inte riktigt har tänkt färdig kring ännu. Det blir bl.a. en intressant vinkling när man tar hänsyn till att vi också under de senaste årtiondena har utvecklat olika sätt att hälsa på män och kvinnor, även om det börjar luckras upp och alla kramar alla nu för tiden. Det händer ändå allt som oftast att man skakar hand med killarna och kramar tjejerna när man går på fest t.ex. I en kultur där man är van att lägga handen på bröstet i de fall man inte skakar hand och där alla är införstådda med den traditionen blir problemet såklart mindre. Man blir inte stående med handen hängandes i luften på ett förlöjligande sätt. 
Nu när kindpussandet börjar göra entré ska det blir intressant att se hur det kommer att plockas upp. Speciellt  i arbetslivet. Skulle det där vara ok att undvika att kindpussa män, trots att man gör det med kvinnor.
Att undvikande av handskakning beror på att kvinnor är "orena" i någon mening har jag hört ska vara en myt, utan att det helt enkelt handlar om att det känns för intimt att beröra varandras handflator. Vet inte om detta stämmer i alla lägen, men tänker man efter så är det faktiskt en extremt intim handling (när annars berör man insidan av varandras händer), men där man har undantagit just hälsningssituationen från den regeln. Där kommer jämförelsen mellan det svenska och latinska kindpussandet också in. I Italien tycker man ofta att kramar känns lite för intimt, medans vi ofta anser att pussande och beröring av kinder gör det. Speciellt män emellan som sagt.
Med det sagt så anser jag så klart att man bör ta seden dit man kommer just i det här fallet. Om det är så känsligt borde man inte ha ett jobb där man behöver hälsa på folk. Jag kommer att kindpussa min rörmokare i framtiden om det blir sed och han sticker fram huvudet även om det känns konstigt.

D: Att inte ta i hand är inget problem alls. Att särbehandla könen är ett problem
Föreställningen är inte att kvinnor är orena. Föreställningen är att män inte kan hållas ansvariga för sin sexlust och att kvinnor därför måste begränsas genom att bära slöja, aldrig vara ensamma med män utanför familjen och undvika beröring. Det är en sunkig och diskriminerande grundsyn på kvinnor som har stora konsekvenser. Självklart har många muslimer aldrig analyserat varför man gör så här, de bara följer kulturen, men det förändrar inte betydelsen av maktstrukturen.
Och som sagt, jag känner många muslimer och de skulle reagera lika dåligt som jag på någon som inte vill röra kvinnor. Om inte mer för att förtrycket är verkligare för dem

J: Det gör vi inte i arbetslivet här i Sverige (särbehandlar könen), men i det privata finns det som sagt tendens till samförstådd särbehandling av kön vid hälsning. I arbetslivet i Frankrike och Italien är min erfarenhet att alla tar i hand utom kvinnor som kindpussas med varandra (om de träffats förut). samförstådd könsseparering även där alltså. Att vägra svara på en hälsning som någon har initierat är dock oförskämt oavsett kön.

D: Jag ser inga nämnvärda problem med normalt bruk av kindpussar/kramar. Jag kan inte se något nedvärderande/begränsande.

J: Det är inget problem när det fungerar och alla är införstådda med vad som gäller och anpassar sig efter situationen. Vad jag vill belysa är bara att det symboliska värdet i att hälsa olika på män och kvinnor inte med nödvändighet behöver vara ett tecken på ett rådande förtyck eller nedlåtenhet. Nu är det kanske ändå så i faller med muslimer och handskakning som du säger, men det är ändå en aspekt som jag inte tycker bör passera oanalyserad.

D: Håller med

D: Slöja är samma sak. Man kan se det som en bit tyg som inte gör någon illa. Men det är mer än så, det är en del av en maktstruktur. Jag tycker vi ska förbjuda slöja i skolan och i statlig tjänst. Att det finns kvinnor som vill ha slöjan ändrar inget för mig, att de kvinnorna får klara sig utan slöja ibland är ett lågt pris att betala för att motverka kvinnoförtryck.

J: Jag brukar säga att bara för att någon självmant väljer att göra på ett visst sätt betyder det inte att de inte finns ett förtryck. Förtrycket visar sig i hur ens omgivning reagerar om man väljer att INTE följa traditionen.

D: +1

J: Komplicerad fråga om slöjförbud. Måste tänka mer på den. Det finns många som har den för att de känner sig hemma och bekväma i den, tycker det är snyggt etc, som vilket plagg som helst, och där familjen inte heller skulle invända om de valde att inte bära den.

D: Hm ... Är du säker på att omgivningen inte skulle ha åsikter? De muslimer jag känner (ingen bra statistik) avskyr och flera gillar inte ens att vi tillåter den i debattprogram etc. Slöjan är en del av ett förtryck, det är ett verktyg. Folk kan välja något annat och det gör nästan alla kvinnor överallt där kvinnoförtryck saknas.

J: Nah, säker är jag inte. Ska diskutera frågan med min kära Mor vid nåt tillfälle. Hon var låg och mellanstadielärare i Tensta i 30 år och brukar ha sett och hört det mesta i dessa sammanhang.

D: Det har hon säkert gjort

J: Man borde kanske titta på hur slöjförbudet har fallit ut i Frankrike. Jag vet inte vad det har fått för effekter.
